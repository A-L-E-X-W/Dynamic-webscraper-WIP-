# Den här webbplatsen använder kakor

Vi använder kakor för att sidan ska fungera och för att aktivera funktioner
som du efterfrågat. Dessa kakor kan du inte välja bort. Om du ger oss ditt
samtycke använder vi också gärna kakor för att förbättra din
användarupplevelse och analysera hur hemsidan används.

[Läs mer om våra kakor](/omwebbplatsen/kakor.625.html)

Godkänn alla kakorGodkänn nödvändiga kakorInställningar

Hoppa till innehåll

[Publikationer och evenemang](/publikationerochevenemang.123507.html)

  * [Ramprojekt](/publikationerochevenemang/ramprojekt.123510.html)
  * [Alla publikationer](/publikationerochevenemang/allapublikationer.123604.html)
  * [Seminarier och evenemang](/publikationerochevenemang/seminarierochevenemang.123512.html)
  * [Metodutveckling](/publikationerochevenemang/metodutveckling.123513.html)
  * [Arkiv](/publikationerochevenemang/arkiv.123515.html)

[Statistik](/statistik.125681.html)

  * [Internationella företag](/statistik/internationellaforetag.125693.html)
  * [Konkurser](/statistik/konkurser.125695.html)
  * [Nystartade företag](/statistik/nystartadeforetag.125697.html)
  * [Statistikportalen](/statistik/statistikportalen.125715.html)
  * [Tillväxtanalys föreskrifter](/statistik/tillvaxtanalysforeskrifter.125740.html)
  * [Riskkapitalstatistik](/statistik/riskkapitalstatistik.125699.html)

[Om oss](/omoss.123509.html)

  * [Kontakta oss](/omoss/kontaktaoss.125718.html)
  * [Press och nyheter](/omoss/pressochnyheter.123524.html)
  * [Nyhetsbrev](/omoss/nyhetsbrev.125240.html)
  * [Analys- och utvärderingsplan](/omoss/analysochutvarderingsplan.125148.html)
  * [Regeringsuppdrag](/omoss/regeringsuppdrag.125060.html)
  * [Översyn av statlig finansiering till företag](/omoss/oversynavstatligfinansieringtillforetag.127090.html)
  * [Jobba hos oss](/omoss/jobbahososs.123523.html)
  * [Statsstöd](/omoss/statsstod.123555.html)

Stäng

  * [Tillväxtanalys](/index.html)
  * / [Statistik](/statistik.125681.html)
  * / [Konkurser](/statistik/konkurser.125695.html)

[ Statistik ](/statistik.125681.html)

  * [Internationella företag](/statistik/internationellaforetag.125693.html) __ Undermeny för Internationella företag 
  * [Konkurser](/statistik/konkurser.125695.html)
  * [Nystartade företag](/statistik/nystartadeforetag.125697.html)
  * [Statistikportalen](/statistik/statistikportalen.125715.html)
  * [Tillväxtanalys föreskrifter](/statistik/tillvaxtanalysforeskrifter.125740.html)
  * [Riskkapitalstatistik](/statistik/riskkapitalstatistik.125699.html)

_Tillväxtanalys är statistikansvarig myndighet för den officiella statistiken
om konkurser. I konkursstatistiken redovisas månadsvis hur många företag som
har gått i konkurs och hur många anställda som har berörts av konkurser.
Statistiken täcker endast företagskonkurser, det vill säga konkurs av ett
bolag i någon form, inklusive enskilda näringsidkare._

# Konkurser i oktober 2024

I oktober gick 869 företag i konkurs, en ökning med 1 procent jämfört med
oktober 2023. Med undantag för augusti i år har antalet konkurser ökat,
jämfört med motsvarande månad året innan, sedan i augusti 2022. Under denna
period har antalet konkurser även varit högre än under 00- och 10-talet.
Antalet konkurser i oktober 2024 är också högre än under 00- och 10-talen men
ökningen jämfört med oktober 2023 är alltså liten.

Konkurserna i oktober berörde 2 285 anställda, en minskning med 7 procent
jämfört med oktober 2023. Antalet berörda anställda var till skillnad från
antalet företagskonkurser inte högt ur ett historiskt perspektiv. De senaste
åren har runt 75 procent av alla företag i konkurs saknat anställda vid
konkurstillfället.

Hittills i år har 8 775 företag med 22 375 anställda gått i konkurs, en ökning
med 26 procent av antalet företagskonkurser och en ökning med 39 procent av
antalet berörda anställda jämfört med motsvarande period 2023.

![Logotyp Sveriges officiella
statistik](/images/18.532dddac18081ca0e9a14ced/1652089227455/SOS_svart_Sv_webb_3.png)

Figur 1: Antal företagskonkurser och antal anställda berörda av konkurs de
senaste tre åren.

![Antal konkurser och berörda anställda de senaste tre
åren](/images/18.4642e51f192ff9dd50459df9/1731329369524/Figur%201_konkurser_okt_2024.PNG)

Figur 2: Antal företagskonkurser och antal anställda berörda av konkurs,
procentuell förändring jämfört med motsvarande månad föregående år.

![Antalet företagskonkurser och berörda anställda, jämfört med motsvarande
månad föregående
år](/images/18.4642e51f192ff9dd50459dfa/1731329369554/Figur%202_konkurser_okt_2024.PNG)

## Företagskonkurser efter bransch

I oktober ökade antalet företagskonkurser i hälften av alla branscher.
Konkurserna ökade mest i absoluta tal inom _finans-, fastighets- och
företagstjänster (SNI 64–82)_ , som också var den bransch med flest konkurser.
I branschen gick 181 företag i konkurs, 29 fler än i oktober 2023.

De största minskningarna i absoluta tal skedde i _byggindustri (SNI 41–43)_
och inom _utbildning, hälso- och sjukvård samt övriga personliga tjänster (SNI
85–99)_. I båda branscherna gick 21 färre företag i konkurs än i oktober 2023.
Byggindustrin hade näst flest konkurser efter _finans-, fastighets- och
företagstjänster_ , med 145 företag i konkurs. Sett till samtliga befintliga
företag var _finans-, fastighets- och företagstjänster_ den största branschen
2023 medan _byggindustri_ var den 4:e största.

Under perioden januari till och med oktober ökade konkurserna i samtliga
branscher med högst relativ ökning inom _finans-, fastighets- och
företagstjänster_ och _information och kommunikation (SNI 58–63)_ , jämfört
med motsvarande period 2023. Under samma period ökade även antalet berörda
anställda i samtliga branscher.

Figur 3: Antal företagskonkurser efter bransch.

![Tabellen visar företagskonkurser efter bransch, jämfört med samma månad
2023](/images/18.4642e51f192ff9dd50459dfb/1731329369578/Figur%203_konkurser_okt_2024.PNG)

## Företagskonkurser efter län

I oktober minskade antalet företagskonkurser i 12 av Sveriges 21 län. Bland
storstadslänen ökade konkurserna i Stockholms län medan de minskade i Västra
Götalands och Skåne län. I Stockholms län gick 315 företag i konkurs, 42 fler
än i oktober 2023. I Västra Götalands och Skåne län gick 130 respektive 113
företag i konkurs, en minskning med 8 respektive 11 företag jämfört med
oktober 2023. Bland övriga län var den största absoluta ökningen i Norrbottens
län och den största absoluta minskningen i Uppsala län.

Under perioden januari till och med oktober i år ökade antalet konkurser i
samtliga län, jämfört med motsvarande period 2023. Bland storstadslänen var
den relativa ökningen störst i Stockholms län. Även antalet berörda anställda
ökade i samtliga storstadslän under perioden.

Figur 4: Antal företagskonkurser efter län.

![Tabellen visar företagskonkurser per län, jämfört med
2023](/images/18.4642e51f192ff9dd50459dfc/1731329369603/Figur%204_konkurser_okt_2024.PNG)

[1] Tabeller med uppgifter om antal konkurser efter bransch och län finns i
den relaterade informationen _Konkurstatistik._

## Kontakt

  * [Hanna Skystedt](mailto:hanna.skystedt@tillvaxtanalys.se) 010 447 44 01

## Relaterad information

  * [Konkursstatistik oktober 2024![](/sitevision/util/images/mime/msexcel.png) Excel, 34.5 kB.](/download/18.4642e51f192ff9dd50459e88/1731329554704/Konkursstatistik%20oktober%202024.xlsx)

  * Inga förslag / No suggestions

  * Inga förslag / No suggestions

